# Kusaklar_arasi_internet_kullanim_farkliliklari
# Readme

## Giriş

Dijitalleşme, günlük yaşamda bölgeye erişimden kamu hizmetlerine kadar pek çok alanda interneti vazgeçilmez hale getirmiştir. Ancak bu dönüşüm her yaş grubunda eşit düzeyde gerçekleşmemektedir.

Bu proje, TÜİK’in 2004–2024 verilerine dayanarak Türkiye’de 16–24 yaş arası genç bireyler ile 65–74 yaş arası yaşlı bireylerin internet kullanım oranlarını karşılaştırmak amacıyla hazırlanmıştır. Yaş, cinsiyet, eğitim ve işgücü durumu gibi değişkenler üzerinden internet kullanımındaki farklılıklar analiz edilmiştir.

## İnternet Kullanım Oranları Veri Seti

Bu veri seti, Türkiye'de 2004–2024 yılları arasında farklı yaş, cinsiyet, eğitim düzeyi ve işgücü gruplarına göre internet kullanım oranlarını içermektedir. Veriler TÜİK ve diğer kaynaklardan derlenmiş olup, yaş grubu, cinsiyet ve işgücüne göre ayrıştırılmıştır.

## Dosya Yapısı

| Sayfa Adı                          | İçerik                                                                 |
|-----------------------------------|------------------------------------------------------------------------|
| Cinsiyet-Yaş-Yıl                   | Cinsiyet ve yaş gruplarına göre yıllara dağılımlı internet kullanım oranları |
| Cinsiyet-Yıl-Eğitim               | Eğitim düzeyine ve cinsiyete göre internet kullanım oranları          |
| Cinsiyet-Yıl-İşgücü              | İstihdam durumu ve cinsiyete göre internet kullanımı                  |
| Erkek, Kadın                      | Ayrı ayrı erkek, kadın ve tüm bireylerin verilerinin birleştirilmiş hali |
| Genç-Yaşlı                        | Genç (16-24) ve yaşlı (65-74) grupların internet kullanım oranı karşılaştırmaları |
| Cinsiyet-Yıl-İşgücü-TÜİK          | TÜİK verilerinden alınmış, iş gücü durumuna göre internet kullanımı (ham tablo) |
| Cinsiyet-Yaş-Yıl-TÜİK             | TÜİK'e göre yaş gruplarına göre cinsiyete ayrılmış internet kullanımı (ham tablo) |
| Cinsiyet-Yıl-Eğitim-TÜİK         | Eğitim düzeyi ve cinsiyete göre TÜİK verisiyle internet kullanımı (ham tablo) |

## Değişkenler Hakkında

Yaş grupları: 16-24, 25-34, 35-44, 45-54, 55-64, 65-74  
Eğitim düzeyleri: Okur-yazar değil, ilkokul, ortaokul, lise, üniversite, yüksek lisans/doktora  
İşgücü durumu: Ücretli çalışan, işsiz, öğrenci, emekli, aile işçisi vb.  
Cinsiyet: Erkek, Kadın

## Sonuç

Bu proje kapsamında, TÜİK’in 2004–2024 verileri kullanılarak Türkiye’deki genç (16–24 yaş) ve yaşlı (65–74 yaş) bireylerin internet kullanım oranları karşılaştırılmıştır. Elde edilen veriler, dijitalleşmenin toplumun tüm kesimlerine aynı hızda yayılmadığını ve yaş grupları arasında hâlâ önemli farklar olduğunu ortaya koymaktadır.

Özellikle 2020 sonrası dönemde yaşlı bireylerin internet kullanım oranlarında artış gözlemlenmiş olsa da, gençlerle aralarındaki dijital uçurum belirgin biçimde devam etmektedir. Kadınlar özelinde yapılan analizlerde ise, yaşlı kadınların erkeklere kıyasla daha düşük oranlarda internet kullandığı tespit edilmiştir.

Bu bulgular, dijital katılımın yaş ve cinsiyet gibi değişkenlerden etkilendiğini ve bu farklılıkların sosyal dışlanma riskini artırabileceğini göstermektedir. Yaşlı bireylerin internete erişimini artırmak için aşağıdaki adımlar önem taşımaktadır:

- Dijital okuryazarlık eğitimlerinin yaygınlaştırılması  
- Kullanıcı dostu teknolojik çözümlerin geliştirilmesi  
- Genç bireylerin yaşlılara rehberlik etmesi  
- Yerel yönetim ve STK’ların destekleyici programlar sunması  

Sonuç olarak, yaşlı bireylerin dijital hayata aktif katılımı; yalnızca onların yaşam kalitesini yükseltmekle kalmayacak, aynı zamanda kuşaklar arası etkileşimi güçlendirecek ve toplumsal dayanışmaya katkı sağlayacaktır.
